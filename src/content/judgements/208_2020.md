---
title: ΑΠΟΦΑΣΗ 208/2020
date: 2020-07-10
contractor: ΔΗΜΟΣ ΞΑΝΘΗΣ
email: :karakatsani@cityofxanthi.gr
category: comply
tags:
   - ΔΗΜΟΣ-ΞΑΝΘΗΣ
---
<p>
Από το αριθ.23/7-7-2020 πρακτικό τακτικής, διά περιφοράς, συνεδρίαση της Οικονομικής Επιτροπής Δήμου Ξάνθης
<!--center-->**Αριθ. Απόφασης 158**<!--/center-->
<!--center-->Περίληψη<!--/center-->
Επικύρωση πρακτικού Επιτροπής Διεξαγωγής Διαγωνισμών & Αξιολόγησης Προσφορών Ν.4412/2016 και ανάδειξη προσωρινού αναδόχου

Στην Ξάνθη, σήμερα 7 Ιουλίου 2020, ημέρα Τρίτη και ώρα έναρξης 09:00 – 11:00 ώρα λήξης, συνήλθε σε τακτική διά περιφοράς συνεδρίαση, η Οικονομική Επιτροπή του Δήμου Ξάνθης, ύστερα από την αριθμ.πρωτ.15905/3-7-2020 έγγραφη πρόσκληση του Προέδρου της, Εμμανουήλ Τσέπελη, Δημάρχου Ξάνθης, σύμφωνα με τις διατάξεις του άρθρου 184 του Ν.4365/2019, το άρθρο 10 της Π.Ν.Π. «Κατεπείγοντα μέτρα αντιμετώπισης των αρνητικών συνεπειών εμφάνισης Κορωνοϊού COVID 19 και της ανάγκης περιορισμού της διάδοσης του», τις αριθμ.18318/13-3-2020, 40/-31-3-2020 και 163/33282-29.05.2020 εγκυκλίους του ΥΠΕΣ, την αριθμ.πρωτ.9525/2-7-2020 απόφαση του Γενικού Γραμματέα Πολιτικής Προστασίας και το άρθρο 67 του Ν.3852/2010 προσαρμοσμένο στις προαναφερόμενες διατάξεις, προκειμένου να συζητηθούν τα παρακάτω θέματα της ημερήσιας διάταξης.
Αφού διαπιστώθηκε νόμιμη απαρτία, γιατί σε σύνολο 9 μελών βρέθηκαν παρόντα 9 μέλη δηλαδή:

ΠΑΡΟΝΤΕΣ
1. Τσέπελης Εμμανουήλ (Πρόεδρος)
2. Γεωργιάδης Δημοσθένης
3. Δημαρχόπουλος Χαράλαμπος
4. Ελευθεριάδης Απόστολος
5. Ζερενίδης Ιωάννης
6. Μπεκήρ Ογλού Σουά
7. Παπαδόπουλος Κυριάκος
8. Σταυρακάρας Παναγιώτης
9. Φανουράκης Εμμανουήλ
ΑΠΟΝΤΕΣ
1) Παπαχρόνης Ιωάννης
(οι οποίοι αν και προσκλήθηκαν, δεν συμμετείχαν στη δια περιφοράς συνεδρίαση)

Γίνεται μνεία ότι ο δημοτικός σύμβουλος Ιωάννης Παπαχρόνης, ενημέρωσε εγκαίρως τον Πρόεδρο και στη θέση του κλήθηκε το αναπληρωματικό μέλος Δημοσθένης Γεωργιάδης. Ο Πρόεδρος Εμμανουήλ Τσέπελης, κήρυξε την έναρξη της συνεδρίασης της Οικονομικής
Επιτροπής και αφού εισηγήθηκε το 8ο θέμα της ημερήσιας διάταξης έθεσε υπόψη των μελών την αριθμ.πρωτ.15511/1-7-2020 εισήγηση της υπαλλήλου του Δήμου, Πολυξένης Καρακατσάνη, χρήστη ΕΣΗΔΗΣ, η οποία έχει ως εξής: «Σχετ.: α) Η με αριθ. 35/06-02-2019 απόφαση της οικονομικής επιτροπής όπως τροποποιήθηκε με την με αριθ. 126/22-07-2019 απόφαση για την συγκρότηση επιτροπής διαγωνισμού.
Σας διαβιβάζω το με αριθμ. πρωτ: 15395/30-06-2020 έγγραφο γνωστοποίησης Αποφάσεων ΑΕΠΠ και Διοικητικού Εφετείου Κομοτηνής της επιτροπής διαγωνισμού, η οποία συγκροτήθηκε σύμφωνα με τα (α) σχετικά, και μου αποστάλθηκε ηλεκτρονικά μέσω της ηλεκτρονικής πλατφόρμας του ΕΣΗΔΗΣ, για την αποδοχή των σχετικών αποφάσεων και την ανάδειξη ως προσωρινό ανάδοχο του διαγωνισμού την εταιρεία «ΑΛΕΞΑΝΔΡΟΣ ΑΝΩΝΥΜΟΣ ΤΕΧΝΙΚΗ ΒΙΟΜΗΧΑΝΙΚΗ ΕΜΠΟΡΙΚΗ ΤΟΥΡΙΣΤΙΚΗ ΚΑΙ ΞΕΝΟΔΟΧΕΙΑΚΗ ΕΤΑΙΡΕΙΑ». Παρακαλούμε να εισηγηθείτε την επικύρωση του πρακτικού και την ανάδειξη ως προσωρινό ανάδοχο της Επιτροπής Διεξαγωγής Διαγωνισμών & Αξιολόγησης Προσφορών Ν.4412/2016».
Οι δημοτικοί σύμβουλοι, Χαράλαμπος Δημαρχόπουλος και Κυριάκος Παπαδόπουλος, σύμφωνα με την από 7-7-2020 ηλεκτρονική δήλωσή τους, καταψηφίζουν, διότι: «Ενώ ορθώς έχει ήδη προηγηθεί, δια ζώσης η αμέσως προηγούμενη συνεδρίαση της Οικονομικής Επιτροπής, η σημερινή Δημοτική Αρχή σκοπίμως επιμένει κατά το δοκούν σε αδιαφανείς διαδικασίες, σε συνεδριάσεις «δια περιφοράς», ακόμα και σήμερα 7 Ιουλίου, στη 9μελή της Οικονομική Επιτροπή και μάλιστα για πάρα πολύ σοβαρά θέματα που βέβαια ούτε επείγοντα είναι ούτε αφορούν την πρόληψη για τον COVID-19».
Ο δημοτικός σύμβουλος, Παναγιώτης Σταυρακάρας, σύμφωνα με την από 7-7-2020 ηλεκτρονική δήλωσή του, καταψηφίζει, διότι: «Σας δηλώνουμε για ακόμη μία φορά ότι η ΣΥΝΕΙΔΗΤΗ ΕΠΙΛΟΓΗ ΣΑΣ στις «δια περιφοράς» συνεδριάσεις οδηγούν στον ευτελισμό και στην απαξίωση της λειτουργίας της Οικονομικής Επιτροπής, όπως και όλων των συλλογικών οργάνων του Δήμου μας. Επειδή πιστεύουμε ότι αυτή η επιμονή σας υποκρύπτει ξεκάθαρα πολιτικές σκοπιμότητες, οι οποίες αποσκοπούν σε μη δημοκρατικές, αδιαφανείς διαδικασίες και λογικές που παραπέμπουν σε άλλες εποχές ΣΑΣ ΔΗΛΩΝΩ ΠΩΣ για όσο συνεχίζεται αυτή η διαδικασία θα καταψηφίζω πλέον όλα τα θέματα που θα εισάγονται προς συζήτηση με αυτόν τον τρόπο».
Ο δημοτικός σύμβουλος, Δημοσθένης Γεωργιάδης, σύμφωνα με την από 7-7-2020 ηλεκτρονική δήλωσή του, καταψηφίζει, διότι: «στη δια περιφοράς συνεδρίαση, σε αντίθεση με την τηλεδιάσκεψη, δε δίδεται η δυνατότητα συζήτησης και κατά συνέπεια η ευκαιρία σε όλους τους Δημοτικούς Συμβούλους να υποβάλουν ερωτήματα και να τοποθετηθούν έτσι ώστε να εξαχθούν τα βέλτιστα και ουσιώδη
συμπεράσματα. Όπως σας είχαμε ενημερώσει και στο παρελθόν, θα γνωρίζετε φυσικά ότι το Υπουργείο Εσωτερικών με την υπ. Αρ. 40 εγκύκλιο του (Α.Π. 20930/31-03-2020) αναφέρει ότι τα συλλογικά όργανα μπορούν να κάνουν, εκτός από συνεδρίαση δια περιφοράς, και συνεδρίαση με τηλεδιάσκεψη. Η συνεδρίαση με τηλεδιάσκεψη μπορεί να λάβει χώρα με κάθε πρόσφορο ηλεκτρονικό μέσο (όπως skype, εφαρμογές κοινωνικής δικτύωσης με δυνατότητα βιντεοκλήσης κ.λπ.), το οποίο καθορίζεται στην πρόσκληση που απευθύνει ο Πρόεδρος του Δημοτικού Συμβουλίου. Γνωρίζετε φυσικά την πάγια θέση της παράταξης μας και που πολλάκις έχουμε εκφράσει σχετικά με την επιλογή του τρόπου διεξαγωγής των συνεδριάσεων των συλλογικών οργάνων του Δήμου Ξάνθης, ότι η μέθοδος της τηλεδιάσκεψης προσφέρει στις παρούσες συνθήκες την δυνατότητα παραγωγής γόνιμου και ουσιαστικού διαλόγου μεταξύ των μελών του Δημοτικού Συμβουλίου και των Επιτροπών του Δήμου μας. Επιμένουμε κύριε Πρόεδρε να πιστεύουμε , όπως το ανέδειξε και η πρόσφατη εμπειρία των τελευταίων μηνών, ότι στην δια περιφοράς διαδικασία οποιασδήποτε συνεδρίασης δεν μπορεί να εξασφαλιστεί στην πράξη η φανερή ψηφοφορία, η διαλογική συζήτηση και η λήψη των πιο ορθών αποφάσεων που αφορούν την τοπική κοινωνία. Η μόλις πριν από λίγες ημέρες διενέργεια της τακτικής συνεδρίασης του Δημοτικού Συμβουλίου του Δήμου Ξάνθης στις 29-6-2020 μέσω τηλεδιάσκεψης απέδειξε, ότι η διαδικασία αυτή ήταν ένα σημαντικό βήμα αποκατάστασης της δημοκρατικής θεσμικής λειτουργίας του τοπικού μας συλλογικού οργάνου και με βάση αυτό το γεγονός πιστεύουμε, ότι θα πρέπει να επανακαθορίσετε την στάση σας όσον αφορά την διατήρηση αυτού του τρόπου λειτουργίας τόσο για τις τακτικές και έκτακτες συνεδριάσεις του Δημοτικού Συμβουλίου όσο και για τις συνεδριάσεις των επί μέρους Επιτροπών του Δήμου μας – συμπεριλαμβανομένου της Οικονομικής Επιτροπής - αφού κάθε άλλη σκέψη επαναφοράς των δια περιφοράς διαδικασιών μόνο ως οπισθοδρόμηση θα μπορούσε να χαρακτηριστεί».
Τέλος ο Πρόεδρος, κάλεσε τα μέλη, να αποφασίσουν σχετικά.
<!--center-->Η ΟΙΚΟΝΟΜΙΚΗ ΕΠΙΤΡΟΠΗ<!--/center-->
Ύστερα από διαλογική συζήτηση και ανταλλαγή απόψεων έχοντας υπόψη την εν λόγω εισήγηση, καθώς και
1. Το με αριθμ. πρωτ: 15395/30-06-2020 έγγραφο γνωστοποίησης Αποφάσεων ΑΕΠΠ και Διοικητικού Εφετείου Κομοτηνής της επιτροπής διαγωνισμού. 
2. Την Απόφαση 208/2020 ΑΕΠΠ 3. Την Απόφαση Ν12/11-05-2020 Απόφαση Διοικητικού Εφετείου
<!--center-->ΑΠΟΦΑΣΙΖΕΙ ΚΑΤΑ ΠΛΕΙΟΨΗΦΙΑ<!--/center-->
Α) Την αποδοχή, σύμφωνα με την εισήγηση, των αποφάσεων 208/2020 ΑΕΠΠ και Ν12/11-05-2020 Απόφαση Διοικητικού Εφετείου
Β) Επικυρώνει το πρακτικό Επιτροπής Διεξαγωγής Διαγωνισμών & Αξιολόγησης Προσφορών Ν.4412/2016 του διαγωνισμού με τίτλο: «Αντικατάσταση κουφωμάτων σε σχολεία του Δήμου Ξάνθης».
Γ) Την ανάδειξη, της εταιρείας «ΑΛΕΞΑΝΔΡΟΣ ΑΝΩΝΥΜΟΣ ΤΕΧΝΙΚΗ ΒΙΟΜΗΧΑΝΙΚΗ ΕΜΠΟΡΙΚΗ ΤΟΥΡΙΣΤΙΚΗ ΚΑΙ ΞΕΝΟΔΟΧΕΙΑΚΗ ΕΤΑΙΡΕΙΑ», ως προσωρινού αναδόχου του διαγωνισμού με τίτλο: «Αντικατάσταση κουφωμάτων σε σχολεία του Δήμου Ξάνθης».
Μειοψήφησαν οι δημοτικοί σύμβουλοι, Χαράλαμπος Δημαρχόπουλος, Κυριάκος Παπαδόπουλος, Γεωργιάδης Δημοσθένης και Παναγιώτης Σταυρακάρας, για τους λόγους που αναφέρονται, στο ιστορικό μέρος της παρούσης απόφασης.
…………………………………………………………………………………………………………..………
Συντάχθηκε το πρακτικό αυτό και υπογράφτηκε όπως ακολουθεί.
<!--center-->Η ΟΙΚΟΝΟΜΙΚΗ ΕΠΙΤΡΟΠΗ<!--/center-->
Ο Πρόεδρος <!--center-->Τα μέλη<!--/center-->
</p>