---
title: ΑΠΟΦΑΣΗ 772/2020
date: 2020-07-22
contractor: ΠΕΡΙΦΕΡΕΙΑ ΑΤΤΙΚΗΣ
email: promna@patt.gov.gr
category: comply
tags:
   - ΠΕΡΙΦΕΡΕΙΑ-ΑΤΤΙΚΗΣ
---
<p>
Συνεδρίαση 47η
<!--center-->Απόφαση υπ’ αριθμ. 1350/2020<!--/center-->
Στην Αθήνα, σήμερα στις 14-07-2020, ημέρα Τρίτη και ώρα 11.00 π.μ., στο Κατάστημα της Περιφέρειας Αττικής, συνήλθε σε τακτική συνεδρίαση η Οικονομική Επιτροπή, ύστερα από την υπ’ αριθ. πρωτ. οικ. 488055 πρόσκληση του Προέδρου της που κοινοποιήθηκε νόμιμα στα μέλη της, στις 09-07-2020.
Η Συνεδρίαση έλαβε χώρα διά τηλεδιάσκεψης, σε εφαρμογή της από 11/03/2020 Π.Ν.Π. (ΦΕΚ 55/τ.Α΄/11-3-20).

<!--center-->Θέμα 8ο εκτός ημερήσιας διάταξης<!--/center-->
Ακύρωση του ηλεκτρονικού ανοικτού διαγωνισμού για την παροχή υπηρεσιών στατικής, εποχούμενης και ηλεκτρονικής, με φυσική παρουσία και απομακρυσμένης με ηλεκτρονικά και τεχνικά μέσα, περιμετρικής φύλαξης και πυρασφάλειας των Πάρκων και Αλσών αρμοδιότητας Περιφέρειας Αττικής (Πεδίου Άρεως, Πλατείας Πρωτομαγιάς, Λόφου Εθνικής Αντιστάσεως και Αττικού Άλσους) στο σύνολό τους για ένα χρόνο, προϋπολογισμού 409.200,00€ συμπεριλαμβανομένου Φ.Π.Α. και επανάληψή του με τροποποίηση των όρων

Παρόντες:
Ο Πρόεδρος της Οικονομικής Επιτροπής, κος Νικόλαος Πέππας και
Τα τακτικά μέλη της Οικονομικής Επιτροπής κκ.:
- Παπαγεωργίου Νικόλαος
- Κόκκαλης Βασίλειος
- Κοσμόπουλος Ελευθέριος
- Αλεξανδράτος Χαράλαμπος
- Μπαλάφας Γεώργιος
- Τημπλαλέξης Γρηγόριος
Τα αναπληρωματικά μέλη:
- Αγγελόπουλος Γεώργιος
- Βάρσου Μαργαρίτα
- Αγγέλης Σπυρίδων
- Κατριβάνος Γεώργιος
- Ανδρουλακάκης Νικόλαος
Απόντες:
Τα τακτικά μέλη της Οικονομικής Επιτροπής κ.κ:
- Γεωργόπουλος Γεώργιος
- Αδαμοπούλου Γεωργία
- Κουρή Μαρία
- Καραμάνος Χρήστος
- Κατσικάρης Δημήτριος
- Μεθυμάκη Άννα

Εκ των ανωτέρω απόντων τακτικών μελών τα πέντε (5) έχουν αντικατασταθεί από τα αναπληρωματικά μέλη. Χρέη Γραμματέα της Οικονομικής Επιτροπής εκτελεί η υπάλληλος της Περιφέρειας Μαρία Σαλπά. Αφού διαπιστώθηκε απαρτία καθώς είναι παρόντα 12 από τα 13 μέλη της Οικονομικής Επιτροπής, και αφού αποφασίστηκε ομόφωνα η συζήτηση του θέματος με τη διαδικασία του κατεπείγοντος, καθότι η ισχύουσα Σύμβαση φύλαξης των Πάρκων λήγει την 21η/07/2020, ενώ παράλληλα η μη ολοκλήρωση του τακτικού ανοικτού διαγωνισμού δεν οφείλεται σε ευθύνη της υπηρεσίας και είναι επιτακτική η ανάγκη της συνεχούς και αδιάλειπτης συνέχισης των παρεχόμενων υπηρεσιών φύλαξης στα Πάρκα και Άλση, ο πρόεδρος της Επιτροπής κ. Πέππας δίνει το λόγο στην κα. Ασημακοπούλου, η οποία ενημερώνει τα μέλη της Οικονομικής Επιτροπής για τα εξής:
Έχοντας υπόψη:
1. Το Ν. 3852/2010 «Νέα Αρχιτεκτονική της Αυτοδιοίκησης και της Αποκεντρωμένης Διοίκησης – Πρόγραμμα Καλλικράτης» (ΦΕΚ 87/7-6-2010,Τεύχος Α’).
2. Το Ν. 4555/2018 «Μεταρρύθμιση του θεσμικού πλαισίου της Τοπικής Αυτοδιοίκησης – Εμβάθυνση της Δημοκρατίας –Ενίσχυση της Συμμετοχής- Βελτίωση της οικονομικής και αναπτυξιακής λειτουργίας των Ο.Τ.Α. - Πρόγραμμα ΚΛΕΙΣΘΕΝΗΣ» (ΦΕΚ 133 Α΄/19-07-2018).
3. Το Ν. 4583/2018 «Κατάργηση των διατάξεων περί μείωσης των συντάξεων, ενσωμάτωση στην Ελληνική Νομοθεσία της Οδηγίας 2016/97/ΕΕ του Ευρωπαϊκού Κοινοβουλίου και του Συμβουλίου της 20ης Ιανουαρίου 2016 σχετικά με τη διανομή ασφαλιστικών προϊόντων και άλλες διατάξεις» (ΦΕΚ 122/Α΄/18-12-2018).
4. Τις διατάξεις του Π.Δ. 145/27-12-2010 (ΦΕΚ 238/Α΄/27.12.2010) – «Οργανισμός της Περιφέρειας Αττικής», όπως τροποποιήθηκε και ισχύει.
5. Το Ν. 4270/2014 (ΦΕΚ 143/Α’/28-06-14) «Αρχές δημοσιονομικής διαχείρισης και εποπτείας − δημόσιο λογιστικό και άλλες διατάξεις».
6. Το Ν. 4412/2016 «Δημόσιες Συμβάσεις Έργων, Προμηθειών και Υπηρεσιών (προσαρμογή στις Οδηγίες 2014/24/ΕΕ και 2014/25/ΕΕ)» (ΦΕΚ 147/08-08-2016, Τεύχος Α’), όπως τροποποιήθηκε και ισχύει.
7. Το Π.Δ. 80/2016 (ΦΕΚ 145/΄Β/05-08-2016) «Ανάληψη υποχρεώσεων από τους Διατάκτες».
8. Την υπ΄ αρ. πρωτ. 498816/02.09.2019 Απόφαση του Περιφερειάρχη Αττικής (ΦΕΚ 688/ΥΟΔΔ/03-09-2019) περί ορισμού Χωρικών Αντιπεριφερειαρχών Αττικής.
9. Την υπ΄ αρ. πρωτ. 499022/02.09.2019 Απόφαση του Περιφερειάρχη Αττικής (ΦΕΚ 688/ΥΟΔΔ/03-09-2019) περί ορισμού Αντιπεριφερειαρχών και Προέδρου Οικονομικής Επιτροπής Περιφέρειας Αττικής/Μεταβίβαση Αρμοδιοτήτων.
10. Την υπ’ αρ. 348/2018 (ΑΔΑ: 66557Λ7-ΒΛΣ) απόφαση του Περιφερειακού Συμβουλίου Αττικής με θέμα «Έγκριση προγράμματος Προμηθειών Περιφέρειας Αττικής οικονομικού έτους 2019».
11. Την υπ’ αρ.329/27-12-2019 (ΑΔΑ: 6ΤΨΜ7Λ7-ΙΨΞ) Απόφαση του Περιφερειακού Συμβουλίου Αττικής με θέμα «Έγκριση Προϋπολογισμού Περιφέρειας Αττικής οικονομικού έτους 2020 και Ολοκληρωμένου Πλαισίου Δράσης 2020».
12. Την υπ’ αρ. πρωτ.133615/33583/02.01.2019 απόφαση της Αποκεντρωμένης Διοίκησης Αττικής με την οποία επικυρώθηκε ο προϋπολογισμός οικονομικού έτους 2020 της Περιφέρειας Αττικής.
13. Τη λήξη της υπ’ αρ.1/2017 σύμβασης με την εταιρεία «SWEDISH SYSTEMS SECURITY ΜΟΝ. Ε.Π.Ε.» για τη φύλαξη Πάρκων και Αλσών αρμοδιότητας Περιφέρειας Αττικής, για 3 έτη, την 18η/01/2020.
14. Την υπ’ πρωτ.12834/08-01-2020 τεχνική μελέτη προδιαγραφών της αρμόδιας Δ/νσης Πάρκων & Αλσών για την παροχή υπηρεσιών φύλαξης και πυρασφάλειας των Πάρκων & Αλσών αρμοδιότητας Περιφέρειας Αττικής.
15. Την υπ’ αρ.73/2020 Απόφαση της Οικονομικής Επιτροπής με την οποία εγκρίθηκε η δαπάνη και η διάθεση πίστωσης ποσού €272.800 συμπεριλαμβανομένου Φ.Π.Α. για την παροχή υπηρεσιών φύλαξης και πυρασφάλειας των Πάρκων και Αλσών αρμοδιότητας Περιφέρειας Αττικής (ΑΔΑ: Ω0Χ87Λ7-5ΨΟ).
16. Την υπ’ αρ.193/2020 Απόφαση της Οικονομικής Επιτροπής με την οποία εγκρίθηκε η δαπάνη και η διάθεση πίστωσης ποσού €74.400 συμπεριλαμβανομένου Φ.Π.Α. για την παροχή υπηρεσιών φύλαξης του κτιρίου επί της οδού Χίου 16-18 στο Μεταξουργείο, όπου στεγάζονται τα γραφεία όλων των Διευθύνσεων Εκπαίδευσης αρμοδιότητας της Π.Ε. Κεντρικού Τομέα της Περιφέρειας Αττικής, με την οποία αποφασίστηκε και η έγκριση επιπλέον €136.400 συμπεριλαμβανομένου Φ.Π.Α. για παροχή υπηρεσιών φύλαξης και πυρασφάλειας Πάρκων και Αλσών αρμοδιότητας Περιφέρειας Αττικής για επιπλέον 4 μήνες (ΑΔΑ: 66ΗΣ7Λ7-1ΘΤ).
17. Το άρθρο 5, παρ.δ, του Ν.4412/2016, σύμφωνα με το οποίο το κατώτερο όριο για δημόσιες συμβάσεις υπηρεσιών που αφορούν κοινωνικές και άλλες ειδικές υπηρεσίες που περιλαμβάνονται στο Παράρτημα XIV του Προσαρτήματος Α’, στις οποίες συγκαταλέγονται και οι υπηρεσίες φύλαξης, ανέρχεται στις €750.000 προ ΦΠΑ.
18. Τη με αρ.5/2020 διακήρυξη του ηλεκτρονικού ανοικτού διαγωνισμού για την παροχή υπηρεσιών στατικής, εποχούμενης και ηλεκτρονικής, με φυσική παρουσία και απομακρυσμένης με ηλεκτρονικά και τεχνικά μέσα, περιμετρικής φύλαξης και πυρασφάλειας των Πάρκων και Αλσών αρμοδιότητας Περιφέρειας Αττικής (Πεδίου Άρεως, Πλατείας Πρωτομαγιάς, Λόφου Εθνικής Αντιστάσεως και Αττικού Άλσους) στο σύνολό τους για ένα χρόνο, προϋπολογισμού 409.200,00€ συμπεριλαμβανομένου Φ.Π.Α. (ΑΔΑΜ: 20PROC006675815).
19. Την προδικαστική προσφυγή της εταιρείας SWEDISH SYSTEMS SECURITY Ε.Π.Ε. κατά της υπ’ αρ.5/2020 Διακήρυξης του ως άνω διαγωνισμού.
20. Την με αρ.772/2020 Απόφαση της Α.Ε.Π.Π. με την οποία έγινε δεκτή η προσφυγή της εταιρείας SWEDISH SYSTEMS SECURITY Ε.Π.Ε. και αποφασίστηκε η ακύρωση της με αρ.5/2020 διακήρυξης.
21. Το παρόν θέμα εισάγεται στην παρούσα συνεδρίαση με τη διαδικασία του κατεπείγοντος, καθότι η ισχύουσα Σύμβαση φύλαξης των Πάρκων λήγει την 21η/07/2020, ενώ παράλληλα η μη ολοκλήρωση του τακτικού ανοικτού διαγωνισμού δεν οφείλεται σε ευθύνη της υπηρεσίας μας και είναι επιτακτική η ανάγκη της συνεχούς και αδιάλειπτης συνέχισης των παρεχόμενων υπηρεσιών φύλαξης στα Πάρκα και Άλση.

<!--center-->**Κατόπιν των ανωτέρω εισηγούμαστε**<!--/center-->
Την ακύρωση του ηλεκτρονικού ανοικτού διαγωνισμού για την παροχή υπηρεσιών στατικής, εποχούμενης και ηλεκτρονικής, με φυσική παρουσία και απομακρυσμένης με ηλεκτρονικά και τεχνικά μέσα, περιμετρικής φύλαξης και πυρασφάλειας των Πάρκων και Αλσών αρμοδιότητας Περιφέρειας Αττικής (Πεδίου Άρεως, Πλατείας Πρωτομαγιάς, Λόφου Εθνικής Αντιστάσεως καιΑττικού Άλσους) στο σύνολό τους για ένα χρόνο, προϋπολογισμού 409.200,00€ συμπεριλαμβανομένου Φ.Π.Α. (Διακήρυξη 5/2020) και την επανάληψή του με τροποποίηση των όρων.
<!--center-->**Μετά από διαλογική συζήτηση μεταξύ των μελών της η Οικονομική Επιτροπή ομόφωνα αποφασίζει**<!--/center-->
Την ακύρωση του ηλεκτρονικού ανοικτού διαγωνισμού για την παροχή υπηρεσιών στατικής, εποχούμενης και ηλεκτρονικής, με φυσική παρουσία και απομακρυσμένης με ηλεκτρονικά και τεχνικά μέσα, περιμετρικής φύλαξης και πυρασφάλειας των Πάρκων και Αλσών αρμοδιότητας Περιφέρειας Αττικής (Πεδίου Άρεως, Πλατείας Πρωτομαγιάς, Λόφου Εθνικής Αντιστάσεως και Αττικού Άλσους) στο σύνολό τους για ένα χρόνο, προϋπολογισμού 409.200,00€ συμπεριλαμβανομένου Φ.Π.Α. (Διακήρυξη 5/2020) και την επανάληψή του με τροποποίηση των όρων.
Το μέλος της Οικονομικής Επιτροπής κ. Τημπλαλέξης Γρηγόριος απέχει από την ψηφοφορία.

Ο Πρόεδρος  <!--right--> Τα μέλη<!--/right-->
</p>