---
title: ΑΠΟΦΑΣΗ 706/2020
date: 2020-07-15
contractor: ΝΟΣΟΚΟΜΕΙΟ ΚΑΤ
email: prom10@kat-hosp.gr
category: comply
tags:
   - ΝΟΣΟΚΟΜΕΙΟ-ΚΑΤ
---
<p>
<!--center-->ΑΠΟΣΠΑΣΜΑ ΑΠΟ ΤΑ ΠΡΑΚΤΙΚΑ ΔΙΟΙΚΗΤΙΚΟΥ ΣΥΜΒΟΥΛΙΟΥ Νο 15/07-07-2020<!--/center-->

Α. ΟΙΚΟΝΟΜΙΚΑ - ΠΡΟΜΗΘΕΙΩΝ
ΘΕΜΑ 20. Συμμόρφωση με την υπ΄ αριθμ. 706/2020 απόφαση της ΑΕΠΠ, σχετικά με το δημόσιο ηλεκτρονικό διαγωνισμό για την προμήθεια «Ιατρική γάζα» με αριθμό ΕΣΗΔΗΣ 80087 (ΑΠ ΔΣ 472/03-07-2020)
Ο Πρόεδρος θέτει υπόψη των μελών την εισήγηση ΔΣ 472/03-07-2020 της αρμόδιας υπηρεσίας, με το παρακάτω περιεχόμενο:
Στις 11/10/2019 δημοσιεύτηκε δημόσιος ηλεκτρονικός διαγωνισμός για την προμήθεια «Ιατρική γάζα» με α/α διακήρυξης 33/2019 στο ΕΣΗΔΗΣ και έλαβε συστημικό αριθμό 80087, ο οποίος διενεργήθηκε στις 06-11-2019.
Με την απόφαση ΔΣ 06/09-04-2020, Θ 13, (ΑΔΑ ΨΕΙ946906Π-0ΡΔ) αποφασίστηκαν τα εξής:
1) Ενέκρινε την αριθ. 13825/15-11-2019 εισήγηση της επιτροπής τεχνικής αξιολόγησης του διαγωνισμού και απορρίπτει τις τεχνικές προσφορές των εταιρειών:
α) Paul Hartman Hellas AE ως προς τα είδη με α/α 2 και α/α 3
β) V&L Violak International AE ως προς το είδος με α/α 2 για τους λόγους που αναλυτικά αναφέρονται σε αυτήν.
2) Ενέκρινε την αριθ. 274/10-01-2020 εισήγηση της επιτροπής οικονομικής αξιολόγησης του διαγωνισμού και κατακυρώνει τα είδη με α/α 1, 2, 3, 4 και 6 στις μειοδότριες εταιρείες, δεδομένου ότι οι προσφερόμενες τιμές δεν υπερβαίνουν την πίστωση του διαγωνισμού και τις τιμές του Παρατηρητηρίου Τιμών, σύμφωνα με τη γνωμοδότηση της επιτροπής.»
Στις 23/04/2020 κοινοποιήθηκε στο ΓΝΑ ΚΑΤ μέσω επικοινωνίας του ΕΣΗΔΗΣ η υπ’ αριθ. ΓΑΚ-ΑΕΠΠ 495/2020 προδικαστική προσφυγή της εταιρείας Hippokratis AE. Η προσφυγή κοινοποιήθηκε στις συμμετέχουσες εταιρείες του διαγωνισμού, αναρτήθηκε στο ΕΣΗΔΗΣ και διαβιβάστηκε στην ΑΕΠΠ μέσω ηλεκτρονικής επικοινωνίας.
Στις 22-06-2020, η ΑΕΠΠ μετά την εξέταση της ανωτέρω προδικαστικής προσφυγής, μας κοινοποίησε την υπ’ αριθμ. 706/2020 απόφαση (επισυνάπτονται τα σχετικά έγγραφα), σύμφωνα με την οποία:
- Δέχεται την Προδικαστική Προσφυγή.
- Ακυρώνει την υπ΄ αριθμ. 06/09.04.2020 Απόφαση του Δ.Σ. της αναθέτουσας αρχής, η οποία εκδόθηκε στο πλαίσιο του δημόσιου ανοικτού ηλεκτρονικού Διαγωνισμού με τίτλο: «ΠΡΟΜΗΘΕΙΑ ΙΑΤΡΙΚΗΣ ΓΑΖΑΣ» για τις ανάγκες του Γενικού Νοσοκομείου Αττικής ΚΑΤ, για ένα (1) έτος (Συστημικός αριθμός Ε.Σ.Η.ΔΗ.Σ: 80087), κατά το μέρος που έκανε αποδεκτή την Προσφορά του οικονομικού φορέα με την επωνυμία «VIOLAK INTERNATIONAL ΝΟΣΟΚΟΜΕΙΑΚΟΥ ΕΞΟΠΛΙΣΜΟΥ Α.Ε.» και τον διακριτικό τίτλο «V&L A.E» και αναδείχθηκε προσωρινός μειοδότης για τα είδη με α/α 3 και 4 του εν λόγω Διαγωνισμού.
- Απορρίπτει την ασκηθείσα παρέμβαση.
- Διατάσσει την επιστροφή στην προσφεύγουσα του προσκομισθέντος Παραβόλου, ποσού επτακοσίων δεκατριών ευρώ και εικοσιπέντε λεπτών 713,25€ (άρθρο 363 παρ. 5 του Ν. 4412/2016 και άρθρο 5 παρ. 5 του ΠΔ 39/2017).

Επίσης, με το από 23-06-2020 έγγραφο της ΑΕΠΠ, η Αναθέτουσα αρχή καλείται ενόψει του άρθρου 367 του ν. 4412/2016 που προβλέπει ότι «οι αναθέτουσες αρχές υποχρεούνται να συμμορφώνονται με τις αποφάσεις της ΑΕΠΠ», να συμμορφωθεί με την ανωτέρω απόφαση.
Σας ενημερώνουμε ότι, σύμφωνα με το υπ. αρίθμ.Πρωτ. 274/10-01-2020 πρακτικό της επιτροπής αξιολόγησης προσφορών για το τρίτο και τέταρτο είδος του διαγωνισμού, δεύτερος μειοδότης, μετά την εταιρεία VIOLAK INTERNATIONAL ΝΟΣΟΚΟΜΕΙΑΚΟΥ ΕΞΟΠΛΙΣΜΟΥ Α.Ε, αναδείχθηκε η εταιρεία HIPPOKRATIS AE, όπως αναλυτικά αναφέρεται στους κάτωθι πίνακες:

|  Α/Α     |   ΚΩΔΙΚΟΣ       |   ΕΙΔΟΣ        |   ΠΟΣΟΤΗΤΑ       | ΠΙΣΤΩΣΗ   | DUCASCΟ  | HIPPOKRATIS AE| TIMH | ΚΩΔΙΚΟΣ |
|----------|----------|----------|----------|----------|----------|----------|----------|----------|
|   3      | 2100400900         | ΓΑΖΑ ΛΑΠΑΡΟΤΟΜΙΑΣ    | 300.000   | 0,1920   |  0,1900  | 0,1870   |0,1920  | 4.5.102    |
|          |          |          |          |          |          |          | ΑΞΙΑ         | 56.100,00         |
|          |          |          |          |          |          |          | ΦΠΑ 13%         | 7.293,00         |
|          |          |          |          |          |          |          | ΣΥΝΟΛΙΚΗ ΑΞΙΑ         | 63.393,00         |


|  Α/Α        | ΚΩΔΙΚΟΣ  |   ΕΙΔΟΣ     |   ΠΟΣΟΤΗΤΑ    |  ΠΙΣΤΩΣΗ | DUCASCΟ  | HIPPOKRATIS AE | TIMH |  ΚΩΔΙΚΟΣ        |
|----------|----------|----------|----------|----------|----------|----------|----------|----------|
|   4      | 21004008 | ΓΑΖΑ ΑΠΛΗ |  5.300.000  |  0,0132 | 0,0130 |  0,0122  |    Χ      |     Χ     |
|          |          |          |          |          |          |  ΑΞΙΑ      |  64.660,00        |          |
|          |          |          |          |          |          |  ΦΠΑ 13%        |  8.405,80        |          |
|          |          |          |          |          |          |  ΣΥΝΟΛΙΚΗ ΑΞΙΑ        |  73.065,80        |          |


Μετά τα ανωτέρω και διαλογική συζήτηση, το ΔΣ **ομόφωνα αποφασίζει**:
Συμμορφούμενο με την υπ’ αριθμ. 706/2020 απόφαση της ΑΕΠΠ, απορρίπτει την τεχνική προσφορά της εταιρείας VIOLAK INTERNATIONAL ΝΟΣΟΚΟΜΕΙΑΚΟΥ ΕΞΟΠΛΙΣΜΟΥ ΑΕ. Κατόπιν της απόφασης αυτής τα είδη α/α 3 και α/α 4 του διαγωνισμού κατακυρώνονται ως εξής:
- Το είδος α/α 3, για ΓΑΖΑ ΛΑΠΑΡΟΤΟΜΙΑΣ 40x40 8PLY, 300.000 τεμαχίων στην εταιρεία HIPPOKRATIS AE με συνολικό τίμημα 63.393,00 € με ΦΠΑ.
- Το είδος α/α 4, για ΓΑΖΑ ΑΠΛΗ ΔΙΠΛΩΜ. 10εκ x10εκ 12Ρ, 5.300.000 τεμαχίων στην εταιρεία HIPPOKRATIS AE με συνολικό τίμημα 73.065,80 € με ΦΠΑ.

Παρόντες
Πρόεδρος : Ιωάννης Ηλιόπουλος
Αντιπρόεδρος : Παναγιώτης Γιαννόπουλος
Μέλη : Ιωάννης Αλαμάνος
Θωμάς Κλεισιώτης
Σοφία Σούμπαση
Κωνσταντίνος Τσιλιγκίρης
</p>